<h3>Jimaata Kan Kadhatamu Gooftaa Keenya Kan Deesse Galata Giiftii Keenyaa <font color="red">Durboo Maariyaam</font><br />Kutaa Shanaffaa</h3>
<ol>
    <li>
        <font color="red">Yaa Maariyaam</font> ati dubartoota keessaa kan eebbifamtedha.  Firriin garaa keetis kan eebbifameedha. Mudaa tokko malee Waaqa kan deesse <font color="red">Yaa Durboo Maariyaam</font> aduun dhugaa si keessaa bahe, Gooftaan nu uume nuu dhalate, arjummaa kaattuusaatiin (Koochoosaatiin) ofitti nu dhiyeesse. <br /><font color="red">Yaa qulqulleettii nuuf kadhadhu.</font>
    </li>
    <p></p>
    <li>
        <font color="red">Waaqa </font>kan deesse yaa Giiftii keenyaa, haadha ifaa waan taatef ulfinaan si galateeffanna. Kan eebbifamte, <font color="red">Yaa durboo Maariyaam </font>ati ergamoota samii ni caalta, ijoollee Addaam hundumaas ni caalta. Uumama hundumaa ni caalta, kan si fakkaatu hin jiru ulfinna kee dubbachuu kan danda&#8217;u eenyuudha? Gooftaa Kirubeeliifi Suraafeeliirra bulee jiraatu dhufee waan garaa kee keessa buleef, <font class="red">Yaa Maariyaam</font> ergamoonni si kabaju,  Suraafeelis sigalateeffatu. Nama kan jaallatu inni garasaatti nu simate. Galanniifi ulfinni kan isaaf ta&#8217;u du&#8217;a keenya fudhatee jireenyasaa nuuf kenne.<br /><font color="red">Yaa qulqulleettii nuuf kadhadhu.</font>
    </li>
    <p></p>
    <li>
        Gooftaa kan deesse yaa abdii qulqullootaa <font color="red">durboo Maariyaam, </font> ati kan eebbifamteedha, firiin garaa keetiis kan eebbifamedha. Addunyaa kana dura kan ture inni nama ta&#8217;e, sirraa kan dhalate foon keenya uffate, <font color="red">Afuura Qulqulluus</font> nuu kenne. Baay&#8217;ina arjummaasaatiin fakkaattotasaa nu taasise. Ulfanaafi kennaa kan fudhatan dubartoota hedduurra ai ni caalta. <font color="red">Yaa Maariyaam </font>Waaqa kan deesse, ati magalaa xiqqoo <font color="red">Waaqayyo </font>anga&#8217;oon si keessa buleeti. Gooftaa Kirubeeliifi Suraafeelirra jiraatu harka keetti baatte. Baay&#8217;ina arjummaasaatiin uumama foonii hundumaa kan jiraachisu inni harma kee hodhe. Kunis hundumaa kan fayyisu Waaqa keenyadha. Bara baraaf nu eega, akka isaaf sagadnuufi galateeffannuuf inni nu uumeera.<br /><font color="red">Yaa qulqulleettii nuuf kadhadhu</font>
    </li>
    <p></p>
    <li>
        <font color="red">Durboon Maariyaam </font>bultoo urgaafi burqaa bishaan jireenyaati. Firiin garaashee nama hundumaa fayyiseera&#8217;oo. Abaarsa keenyas nurraa balleesse nu gidduuttis ta&#8217;ee fannoosaatiin nuu araarse, du&#8217;aa ka&#8217;umsa adda ta&#8217;eenis lammaffaa nama gara Gannataatti deebise.<br /><font color="red">Yaa qulqulleettii nuuf kadhadhu</font>
    </li>
    <p></p>
    <li>
        Qulqulleettiin durboo Maariyaam kan amanamte Waaqas kan deessedha. Dhala namaafis dhiifama kan kadhattudha. Cubbuu keenya akka nuu dhiisuuf gara kiristoos Ilma keetti nuuf kadhadhu.<br /><font color="red">Yaa qulqulleettii nuuf kadhadhu</font>
    </li>
    <p></p>
    <li>
        Mana qulqullummaa keessatti <font color="red">Durboo Maariyaam</font> dhageessistee, &#8220;Yaa durboo Maariyaam nagaan siif haa ta&#8217;u jedhee ergamichi kabajee kan natti himeen alatti waanan beeku akkan hin qabne Waaqayyo ni beeka&#8221; jette dubbatti ture, kan hin danda&#8217;amne dandeesse, kan hin murtoofneefi homtuu isa murteessuu kan hin dandeenye garaa keetti murteessite. Kennaan kan guutamte galanni kee ni baay&#8217;ata, ulfinni kee hangana hin qabu.  Bultoo jechaa Abbaa taateetta. Gartuu Kiristaanota kan walitti qabduufi fayyisaa kan ta&#8217;an <font color="red">Sillaaseef</font> sagaduu kan barsiiftuuf, golgi bal&#8217;aa utubaa ibiddaa Museen argee kan baatte sidha. Kunis dhufee garaa kee keessa kan bule <font color="red">Ilma Waaqayyoodha.</font> Gooftaa samiifi lafa uumeef bultoo taate. Ji&#8217;a sagal garaatti isa baatte. Samiifi lafti kan isa hin murteessineef kan amanamtee sidha. Lafaa gara samiitti ol ba&#8217;uuf riqaa taate, Ifni kee ifa aduu ni caala. Qulqulloonni gammachuu guddaadhaan urjii kan argan sirraa kan dhalate bahi biiftuu sidha. Kunis dhiphinaafi ciniinsuudhaan akka deessuuf Hewaanitti kan murteesseedha.<font color="red"> &#8220;Yaa Maariyaam</font> ati garuu, ayyaanaan kan guutamte <font color="red">gammadi&#8221;</font> sagalee jedhu dhaga&#8217;uudhaan dhufee kan nu fayyise Mootii hundumaa kan ta&#8217;e nuu deesse. Innis Abbaa dhiifamaafi nama kan jaallatudha. Kanaafuu, <font color="red">&#8220;Yaa Maariyaam </font>ati kan eebbifamtedha, firiin garaa keetis kan eebbifameedha. Kennaan kan guutamte gammadi Waaqayyo si wajjin jira&#8217;oo.&#8221; jechaa akkuma ergamaan Gabri&#8217;eel sigalateeffate nutis si galateeffannaa. <br /><font color="red">Yaa qulqulleettii nuuf kadhadhu</font>
    </li>
</ol>

<footer style="text-align:center">
    &copy;2016 -
    <script>document.write(new Date().getFullYear());</script> BekiProg4All Plc
</footer>