<h3>Kibxataa Kan Kadhatamu Gooftaa Keenya kan Deesse Galata Giiftii Keenya<br /><font color="red">Durboo Maariyaam</font><b>Kutaa Lammaffaa</b> </h3>
<ol>
    <li>
        <font color="red">Goonfoo</font> of-jajummaa Keenyaa, Jalqabni fayyina keenya, hundeen qulqullina keenyaa, nuu fayyisuuf nama kan ta&#8217;e kan ta&#8217;e jecha <font color="red">Waaqayyoo</font> kan nuu deesse Maariyaamiin argame. Ergaa nama ta&#8217;een boodas <font color="red">Waaqa</font> dhugaadha, Kanaafis durbummaadhaan deesseen. Dandeettiin dahumsashee dinqii ta&#8217;e, kan hin qoratamne dubbatamuuf kan hin danda&#8217;amnedha.<br /> <font color="red">Yaa qulqulleettii nuuf kadhadhu.</font>
    </li>
    <p></p>
    <li>Fedhii isaatiin, fedhii Abbaasaatiin, fedhii <font color="red">Afuura Qulqulluutiin</font> dhufee nu fayyise. Durbummaadhaan cimtee kan jiraatte yaa <font color="red">Maariyaam</font> , ulfinniifi galanni durbummaa kee olaanaadha. <font color="red">Waaqayyo</font> waan si wajjin ta&#8217;eef ulfina aegatteetta. Samiitii hanga lafaa geesse Ergamoonnii Waaqayyoo yommuu irra yaabbataniifi bu&#8217;an riqaan Yaa&#8217;iqoob arge sidha.<br /> <font color="red">Yaa qulqulleettii nuuf kadhadhu.</font>
    </li>
    <p></p>
    <li>
        Biqiltuu Ibiddaan osoo hin gubatiin Museen arge sidha. Kunis, dhufee garaa kee keessa kan bule <font color="red">Ilma Waaqayyoodha.</font> Ibiddi Waaqummaasaa foon kee hin gubne. <br /> <font color="red">Yaa qulqulleettii nuuf kadhadhu.</font>
    </li>
    <p></p>
    <li>
        Lafti qonnaa sanyiin itti hin facaane sidha; firiin jireenyaa si keessaa ba&#8217;e. Saanduqni yooseef oolchateefi Warqee (Inquu) ulfaataa kan keessatti argate sidha, Kunis <font color="red">Qorichaa keenya Iyyesuus Kiristoosidha</font>, addunyaa kana keessattis Isa deesse.<br /> <font color="red">Yaa qulqulleettii nuuf kadhadhu.</font>
    </li>
    <p></p>
    <li>
        Gammachuu Ergamootaa kan ta&#8217;e <font color="red">Gooftaa kan deesse gammadi, </font> Oduu haaraa raajotaa yaa qulqulleettii <font color="red">gammadi</font>, <font color="red">Waaqayyo</font> waan si wajjin jiruuf ulfina argatteeta&#8217;oo, <font color="red">gammadi</font> Addunyaafi namoota hundaaf gammachuu kan ta&#8217;e jecha Ergamichaa fudhatteetta&#8217;oo <font color="red">gammadi,</font> Addunyaa hundumaa kan uume Gooftaa kan deesse <font color="red">gammadi</font> <br /> <font color="red">Yaa qulqulleettii nuuf kadhadhu.</font>
    </li>
    <p></p>
    <li>
        Dhuguma haadha Waaqayyoo waan jedhamteef <font color="red">gammadi, </font>yaa fayyistuu Hewaan <font color="red">gammadi.</font> Uumamtootasaa hundumaa kan jiraachisu harma kee waan isa hoosisteef <font color="red">gammadi.</font> Haadha dhugoomtota hundumaa yaa qulqulleetti <font color="red">gammadi.</font> Akka nuu kadhattuuf ija keenya gara keetti ol-kaasna. <br /> <font color="red">Yaa qulqulleettii nuuf kadhadhu.</font>
    </li>
    <p></p>
    <li>
        <font color="red">yaa Durboo, yaa qulqulleettii</font> kan Gooftaa deesse nu fayyisuuf iccitiin dinqii siin kan raawwatame Mootii nuu deessetta, U=uumamtoota bifa adda addaatiin kan uume, waa&#8217;ee Waaqummaasaa dubbachuun nuuf hin danda&#8217;amuyyi haa callisnu.<br /> <font color="red">Yaa qulqulleettii nuuf kadhadhu.</font>
    </li>
    <p></p>
    <li>
        Gara tulluu siinaatti kan ba&#8217;e abboommii (seera) Museef kan kenne, fiixe  tullicha hurii, aara, dukkanaafi qilleensaan kan uffise; warra sodaatanii dhabatanis sagalee faaggaatiin kan dheekkame qaama jecha Abbaati.<br />  <font color="red">Yaa qulqulleettii nuuf kadhadhu.</font>
    </li>
    <p></p>
    <li>
        Yaa tulluu gad-of qabinsaan dubbatte, kunis gara keetti kan bu&#8217;edha. Nama kan jaallate inni jijjiirama malee sirraa nama ta&#8217;e. Foon akkuma keenya dubbatuun dhuguma nama ta&#8217;e. <font color="red">Waaqayyo Afuura Qulqulluudhaan</font>  garaa kee keessa bulee dhuguman nama ta&#8217;e. Addaamiin fayyisuuf cubbuusaas dhisuf, samiirra isa jiraachisuuf baay&#8217;ina dhiifamaafi arjummasaatiin iddoosaa duraatti isa deebisuuf dhalate. </p>
        <p> <font color="red">Yaa qulqulleettii nuuf kadhadhu.</font>
    </li>
    <p></p>
    <li>
        Olaantummaa <font color="red">dubroo Maariyaam</font> dubbachuuf namaaf hin danda&#8217;amu. Gooftaan ishee filateera&#8217;oo, Ifa itti dhiyaachuu hin danda&#8217;amne keessa kan jiraatu, inni dhufee ishee keessa bule; ji&#8217;a sagal garaashee keessa bule. Kan hin mul&#8217;anneefi hin qoratamne durbummaadhaan isa deesse. <br /> <font color="red">Yaa qulqulleettii nuuf kadhadhu.</font>
    </li>
    <p></p>
    <li>
        Raajichi Daani&#8217;eel kan arge,  dhagichi tulluu dheeraarraa harka namaa malee ofiisaatiin kan konkolaate; jecha isa Abbaa irratti ba&#8217;eedha; dhufees sanyii dhiiraa malee durboo irraa dhalatee nu fayyise. <br /> <font color="red">Yaa qulqulleettii nuuf kadhadhu.</font>
    </li>
    <p></p>
    <li>
        Akkuma fixa(qariqara) qulqulluu taate, hundeen amantaasidha. Qajeeltuu kan taate amantaan abbootii keenyaa qulqullootaa sidha. <font color="red">Waaqayyoon</font> kan deessefi durbummaadhaan kan jiraattu yaa qulqulleetti jecha Abbaa nuu deesse. <font color="red">Iyyesuus Kiristoos </font>nu fayyisuuf dhufe.<br /> <font color="red">Yaa qulqulleettii nuuf kadhadhu.</font>
    </li>
    <p></p>
    <li>
        Yaa ulfaattu Gooftaa kan deesse sidha. Jecha hin mul&#8217;anne kan baatte haati ifichaa sidha. Erga isa deessee boodas durbummaadhaan jiraatteetta&#8217;oo. Galata guddaadhaan si galateffatu. <br /> <font color="red">Yaa qulqulleettii nuuf kadhadhu.</font>
    </li>
    <p></p>
    <li>
        Jecha Abbaaf haadha kan taate yaa qulqulleetti <font color="red">durboo Maariyaam</font>, dubbii waa&#8217;ee keef dubbatamu dubbachuu kan danda&#8217;u arraba kamiidha? Teessoo Mootii Kiribeel baatan taate. Yaa ulfaattuu si galateeffanna, yaa haadha Gooftaa keenyaa <font color="red">Iyyesuus Kiristoos</font> gugee gaarii maqaa kee dhalootaa dhaloootatti ni waamna. <br /> <font color="red">Yaa qulqulleettii nuuf kadhadhu.</font>
    </li>
    <p></p>
    <li>
        Yaa <font color="red">Maariyaam </font> haadhaafi tajaajiltuu <font color="red">Waaqayyoo </font>kan taate <font color="red">gammadi.</font> Isa ati haammatte Ergamoonni ni galateeffatu. Kirubeelis sodaadhaan isaaf sagadu, Suraafeelis utuu walirraa hin kutin kaattuu saanii diriirsanii <b>&#8220;Mootiin galateeffatamu isa kana baayina dhifamasaatiin cubbuu addunyaa balleessuuf kan dhufe isa kanadha&#8221;</b> jedhu. <br /> <font color="red">Yaa qulqulleettii nuuf kadhadhu.</font>
    </li>
    <p>
</ol>
<footer style="text-align:center">
    &copy;2016 -
    <script>document.write(new Date().getFullYear());</script> BekiProg4All Plc
</footer>