<h3>Roobii Kan Kadhatamu Gooftaa Kan Deesse Galata Giiftii Keenya <font color="red">Durboo Maariyaam</font> <br />Kutaa Sadaffaa</h3>
<ol>
    <li>
        Lafa lammaffaa kan taate yaa samii; Ergamoonni Samii <span>&#8220;kan eebbifamte&#8221;</span> siin jedhu; <font color="red">Dubroon Maariiyaam</font> balbala baha biiftuutii. Misirroon ishee qulqulluu kan tahe mana cidhaa qulqulleettiidha. Abbaan samiirra ilaalee kan akkake hin argannee, kanaafis Ilmasaa tokkiicha garakeetti ergee sirraa nama ta&#8217;e.<br /><font color="red">Yaa quulqulleettii nuuf kaadhadhu.</font>
    </li>
    <p></p>
    <li>
        <font color="red">Waaqa </font> kan deesse yaa Giiftii keenyaa dhaloonni hundumtuu siin galateeffatuu. Yaa magaalaa <font color="red">Waaqayyoo</font> raajonni dubbii dinqii tahee kan siif dubbatan, mana bultii Qulqullootaa taateettaa .Mootonni lafaa hundumtuu ifa keetiin deemuu. Uummataaafii Raajonni isaanii ifa keetiin deemuu.Yaa <font color="red">Maariyaam</font> dhalloonni hundumtuu si galateeffatuu.i Isa sirraa dhalateefis ni sagaduu, ni galateeffatuu. <br /><font>Yaa quulqulleettii nuuf kaadhadhu.</font>
    </li>
    <p></p>
    <li>
        Biishaan bokkaa kan sirraa argame duumessi dhugaa sidhaa. Abbaan mallattoo Ilmasaa si taasise; Afuurri Qulqulluun sirraa bulee, humni Waaqayyoos si golgee, <font color="red">Yaa Maariyaam</font> bara baraan kan jiraattuu jecha Abbaa kan ta&#8217;ee Ilma nuuf deesse, dhufees cubbuurraa nufayyise .Gammachuudhaan missiraachoo kan himtee <font color="red">Yaa <span>Gabri&#8217;eel </span></font> Ergamaa, ulfinni siif kenname guddaadha, gara keenyatti kan dhufee Dhaloota Gooftaa nutti himte; Dubroo Maariyaamiiniis <font color="red">&#8220;kennaan kan guutamte Waaqayyoo si wajjiin waan jiruuf gaammadii&#8221;</font> jettee missiraachoo itti himte.<br /><font color="red">Yaa Qulqulleettii  nuuf kaadhadhu.</font>
    </li>
    <p></p>
    <li>
        Ayyaanaan (Kennaan) guutamte, Afuurri Qulqulluun sirra bulee; humni Waaqayyoos si golgee, <font color="red">Yaa Maariyaam </font> dhugumatti Qulqullicha deesse,addunyaa hundumaa kan fayyisuu,dhufee nu fayyisee.<br /><font color="red">Yaa Qulqulleettii nuuf kadhadhu.</font>
    </li>
    <p></p>
    <li>
        Arraabni keenya hojii Dubroo ni galateeffataa. Gooftaafi Fayisaan keenya <font color="red">Iyyesuus Kiristoos</font> ,magaalaa Daawwitiitti isheerraa waan dhalateef, Yaa namootaa kottaa Waaqa kan deesse <font color="red">Maariyaamiin</font> har&#8217;a haa galateeffannu. Haadhaafi Dubroo lamaanuu taateetti hoo. Mudaa kan hin qabneefi jechi Abbaa dhufee sirraa nama kan ta&#8217;e yaa  qulqulleettii Dubroo <font color="red">gaammadii,</font> qaaniin kan sitti hin jirree, Qulqulluufi xuuraa&#8217;inni kan sirra hin jirree, yaa mudaayii qulqulluu <font color="red">gammadii</font>. Nama isa duuraa  Addaamiif jecha, Addaam lammaffaa kan ta&#8217;e <font color="red">Kiristoosiif</font> mana bultoosaa kan taate,  Yaa dubbattuu gannataa <font color="red">gaammadii.</font> Abbaasaa wajjin kan jiraatu, tokkicha isaa kan baaatte <font color="red">gaammadi.</font> Inni dhufee sirraa nama kan ta&#8217;e, yaa qulqulleettii mana cidhaa <font color="red">gaammadi.</font> Ibiddii Waaqummaa kan si hin gubne yaa lalistuu Phaaxoos <font color="red">gammadi</font>. Waaqayyoo Kiruubel irra <span>taa&#8217;u</span>, Fooniin kan baatte, tajaajiltuufi haadha, Dubroofi Samii <font color="red">gammadi.</font> Kanaafuu Ergamoota Qulqullaa&#8217;oo kan ta&#8217;an wajjin gammachuu guuddaatiin gammannee haa galateeffannuu. Samiirrattiis <font color="red">Waaqayyoof</font> Galannii haa ta&#8217;u, lafarrattis araarri haa <span>ta&#8217;u</span> haa jennu. ulfinaafi galata Gooftummaasaa kan qabu inni waan si jaallateefi.<br /><font color="red">Yaa Qulqulleettii nuuf kaadhadhuu.</font>
    </li>
    <p></p>
    <li>
        Ulfina Qulqullootaarra ulfina <font color="red">Maariyaamiitu</font> caala. Jecha Abbaa simachuuf qophooftee waan argamteef , Ergamoonni kan sodaatan tattaafattoonni isaa Samiirratti kan galateeffatan <font color="red">Dubroon Maariiyaam</font> garaasheetti baattee. Isheen Kiruubeliin ni caalti, Suraafeeliinis ni caalti, qaama sadan keessaa isa tokkoof mana bultii waan taateef. Biyyi Raajotaa Iyyaruusaaleem ishee kana. Qulqulloota hundumaaf mana bultii gammachuu isaaniitii. Uummattaa gaaddidduu dukkanaafii du&#8217;aa jala jiraataniif ifni guddaan ni ifeef. Qulqullootarra bulee kan jiraatuu <font color="red">Waaqayyo</font> nu fayyisuuf Dubroo adda taaterraa nama ta&#8217;e. Kottaa dinqii(raajii ) kana ilaalaa. Iccitii nuuf mul&#8217;ateefis Galata galchaa; Nama ta&#8217;uu kan hin mallee nama ta&#8217;eeraa; Jechis Foon uffateera. Foon durdurummaa hin qabne kan duriifi dursa ta&#8217;e; Waaqummaan barri hin lakka&#8217;amneef baratu lakka&#8217;ameef. Kan hin beekamne ifa ba&#8217;ee.Dhugumatti ilmi Waaqayyoo nama ta&#8217;e. Duraan kan ture har&#8217;as kan jiru, yoomiyyuu kan jiratu <font color="red">Iyyesuus Kiristoos</font> akka isaaf sagannuufi galateeffannuuf  inni Waaqa tokkodha.<br /><font color="red">Yaa qulqulleettii nuuf kadhadhu.</font>
    </li>
    <p></p>
    <li>
        Raajichi Hizqi&#8217;eel waa&#8217;ee ishee akkana jedhe raggaasise, &#8220;Balbala Dinqii kan ta&#8217;e, cufa jabaadhaan kan cufame gara bahaan nan arge jedhe, Gooftaa jabaa malee garasheetti galee kan bahe hin jiru.&#8221;<font color="red"> Yaa qulqulleettii nuuf kadhadhu.</font>
    </li>
    <p></p>
    <li>
        Karris balballis fayyisaa keenya kan deesse Dubroodha. Ergaa is deessen boodas akkuma duraanii durbummaadhaan waan jiraatteef. Harka diina keenya isa dhiifama hin qabne jalaa dhufee kan nu baase Gooftaa Keenya kan nuuf deesse yaa Durboo firiin garaa keetii kan eebbifamedha. Atis kan eebbifamteedha; Waaqa dhugaa ulfaataa kan ta&#8217;e biratti ulfina waan argatteef, biyya lafaa kanarra kan jiraatan hundumaa caalaa ulfinniifi galanni siif ni ta&#8217;a. Jechi Abbaa dhufee sirraa nama ta&#8217;e. Nama wajjiin ni deddeebi&#8217;e. Innis Gooftaa dhiifama namaaf taasisuuf nama kan jaalalatu waan ta&#8217;eef dhufaatii addaa ta&#8217;een dhufee nu fayyise. <font color="red">Yaa Qulqulleettii nuuf kadhadhu.</font>
    </li>
    <p>
</ol>

<footer style="text-align:center">
    &copy;2016 -
    <script>document.write(new Date().getFullYear());</script> BekiProg4All Plc
</footer>