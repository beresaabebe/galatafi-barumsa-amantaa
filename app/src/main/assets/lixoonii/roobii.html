<style type="text/css">
	div {
		box-shadow:  1px 1px 2px black, 0 0 10px #987a, 0 0 5px #456190;
		padding: 12px;
	}
</style>
<div>
<h3 style="text-align:justify;">Galata (Lixoonii) Guyyaa Gaafa Robii</h3>
<p style="text-align:justify;">Yaa Gooftaa tolummaan kee ariitiidhaan nurraa haa ta&#8217;u. Ifni fuula keetiis nurratti haa mul&#8217;atu. Diifamnifi tolummaan kee isheen nun fayyisittu haa dhufu, nuuf haa ta&#8217;u. Kan nu gammachiisu tolummaan kee haa mul&#8217;atu. Yaa Gooftaa hojii badiirraaf dogoggoraa hundaarraa nu tiksi. Deebi&#8217;aa isinittan deebi&#8217;a jedhii ebbaa keetiin nu simadhu.</p>
<p style="text-align:justify;">Kan badii hojjate qalbii jijjiirannaadhaan gara keetti deebisuun siif danda&#8217;ama hoo. Lakkaawamuuf madaalamuu kan hin qabne bakka kee hundaatti ni sagadinna (jilbeenfanna). Dhageessisne iyyine gara keetti yoo kadhannu ati nuu dhageessa&#8217;o. Dadhabina qaama keenyaas nuu baatta nuu salphistas. Cubbuu keenyaas nuu obsita ati waaqayyo uumaadhaaf abbaa dhiifamaatihoo. Dhiifama nuu taasisi jedhaatti kadhadha.</p>
<h5 style="text-align:justify;">Yaa Abbaa Keenya jedhaa kadhadhaa.</h5>
<p style="text-align:justify;">Yoomiyyuu yoo ta&#8217;ee tolaan akkeenya Ilmi abbaa sidha&#8217;o. Addunyaa kana irratti mul&#8217;atte lammii kee kan ta&#8217;an tajaajiltoota kee beekumsaan, mucummaan akka kaabajjuuf, tajaajilaa kee kanan ta&#8217;u ana garbicha keedhaafis waan gaarii naaf laadhu. Duri iyyuu lammii keedhaaf waan gaarii ni keennitaafi&#8217;o. Lammii keedhaaf fayyina doonidhaaf fayyina lubbuu ni laattaafi&#8217;o.</p>
<p style="text-align:justify;">Fooniin mul&#8217;achuu feetee, fooniin mul&#8217;atte. Akka kee kabajamaaf adda kan ta&#8217;e dhiifamas taasisuudhaan Gooftaan fayyisu eenyuudha? Ammas akka baayyina dhiifama keetiitti dhiifama nuu taasisi. Akka baayina tolummaa keetiitti badii keenya nurraa haqi. Harras yoomis hanga bara baraatti ameen dhugummaan.</p>
</div>