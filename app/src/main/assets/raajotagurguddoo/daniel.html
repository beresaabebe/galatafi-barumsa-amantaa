<style type="text/css">
	div {
		box-shadow:  1px 1px 2px black, 0 0 10px #987a, 0 0 5px #456190;
		padding: 12px;
	}
</style>
<div>
	<p style="text-align:justify;">Daani&#8217;eel jechuun &#8216;Waaqayyo abbaa murteeti/ ni muteessa&#8217; jechuudha. Faarsi Baabilooniin booji&#8217;amee jiraataa kan ture yoo ta’u gosti isaa Yihuudaadha. Mootichi Nabukadanatsoor abjuu argee ganama yoo ka&#8217;u irraanfne. Ganama ka&#8217;ee luboota waaq-harkee waamee, &#8220;Abjuu adda ta&#8217;e tokko argeen ture garuu na jalaa bade. abjucha hiika isaa waliin natti himaa!&#8221; jedheen. Isaanis, &#8220;Abjicha abjootte nutti himi siif hiikna,&#8221; jedhaniin. Yeroo kana &#8220;Ani waantan abjoodhes irraanfadheera,&#8221; jedheen. Isaanis ergasuu kana hiikuu hin dandeenyu jedhaniin. Innis, &#8220;Maaliree farda miti isiniin hin gulufu, kana erga natti hin himnee maafan sin soora?&#8221; jedhee ajeesisuuf yoo isaan fudhatu Daani&#8217;eel arge. &#8220;Maal taatan?&#8221; jedhee isaan gaafate. &#8220;Mootichi abjuuu argee itti himuu wallaalle,&#8221; jedhaniin, &#8220;Guyyaa naa kenni ani nan siif hiika” jedhee gaafate. Mootichis, &#8220;Tole.&#8221; jedhee guyyaan 3 kennameef. Guyyaa sadii booda wanta mootichi abjootee ture hiika isaa waliin itti himeera. Kanaaf, mootichi isa muudera. Mooticha kana booda Bilxasoor isa boodas Daariyoos mootii ta&#8217;ee muudame. Warri Baabiloomtti hinaafaniis, &#8220;Daani&#8217;eel waaq-harkef hin sagadu,&#8221; jedhe jedhanii mootichaan wallolchiisan. Mootichis Daani&#8217;eliin &#8220;Maaf waaq-harkeef hin sagadne?&#8221; jennaan Daani&#8217;eel deebisee, &#8220;Hin nyaatu hin dhugu maafan sagadaaf,&#8221; jedheen? Mooticharraa lubootni waaq-harkee sobaanii, &#8220;Waaq-harkeen keenya ni nyaata ni dhugas,&#8221; jedhanii gowwomsanii fooniifi damma daadhiis irraa fuudhanii ofii isaanii, haadha manaafi ijoollee isaniif fudhatanii deemu ture. Kanaan mootichi chaappaa isaatiin chaappessee mana waaqharkee kana cufee deeme. Isaan immoo karra addaatiin seenanii wanta waaqharkeef dhiyaate sana sooratan. Mootichis, &#8220;Beel guddaadha Daani&#8217;eeliin qaanesse,&#8221; jedhe. Daani&#8217;el garuu akka Beel Waaqharkichi soorata achi keessa kaa&#8217;ame hin sooranne ni beeka waan ta’eef mallattoo kottee namaa lafarratti argee, &#8220;Kun kan eenyuuti?&#8221; jedhe. Kanaanis, lubootni waaqharkee kunniin akka dhoksaadhaan seenanii sooratan irra gahame. Mootichis kana argee, &#8220;Edaa natti taphattuu?&#8221; jedhee luboota xaa&#8217;otaa sana hunduma ajjeeseera.<br>Kana boodaas afuura xuraawaan kan irra bule jawwee guddaa tokkotti bulu ture. Mootichis, &#8220;sun illee hin nyaatu jette, kanaaf immoo kan nyaatuufi kan dhuguuf hin sagadduuree?” jedheen. Daani&#8217;eelis mootichaan. &#8220;Kana immoo eboofi gaachana osoo hin qabatiin nan ajjeesa.&#8221; jedheen. Motichis, &#8220;Tole dhaqi” jedheen. Akkuma kana dura barsiisan: hoolaa qalanii foon cooma rifeensaa fi galii qopheessee aarsee jawwicha eege. Jawween guddaan sunis akkuma barate halaakaa dhufee afaan isaa addaan bane. Daani&#8217;eelis Dhagaa gurraacha ho&#8217;isee, cooma waliin afaan jawwee sana keessa yemmuu kaa&#8217;uuf jawwichi garaan isaa addaan tarsa&#8217;ee du&#8217;eera.<br>Boodas namoonni mootichaan, &#8220;Kan si jaalatuuf si jibbu adda baasuuf guyyaa sadii nuu kenni,&#8221; jedhaniin. Daani&#8217;el immoo yoo fooddaa banee kadhatu arganii ajaja mootichaa cabseera jedhanii leencatti darban. Leenconni garuu isa nyaachu didanaan. &#8220;Hin beelofnee laataa maaf isa nyaachuu didan&#8221; jedhanii nyaata isaanii dhowwatan. Ergamaa Mikaa&#8217;eel afaan leencotaa waan cufeef isa hin tuqne ture. Raajichi Inbaaqoom warra haamaa haamuuf yoo laaqana fuudhee deemu, &#8220;Daani&#8217;eelif geessi,&#8221; jedhee ergamaan waan isa ajajeef rifeensa mataasaa qabee gara Baabiloon isa geessee boolla leenca keessatti nyaachisee obaase deebi&#8217;eera. Mootichis Daani&#8217;eeliin ni jaalata tureef wanta isa irra gahe beekuuf, &#8220;Mee akkam ta&#8217;e laata?&#8221; jedhee yoo deemu inni leencota waliin isa luka jalatti kufanii yoo kadhatu arge. Yeroo kana, &#8220;Waaqni Daani&#8217;eel guddaadha,&#8221; jedhee boolla keessu isa baaseera. Booda, &#8220;Mee leencotni kun isaan ni nyaatu moo ni dhiisu,&#8221; jedhe warra luboota waaqharkee sana gara boolla leencotaatti darbinaan walsaamum irra keessatti isaan caccabsanii nyaataniiru. Mootichis kana booda amanee uummannis akka amanu taasise. Ayyaanni yaadannoo boqonnu isaas Bitootessa 23 dha. Galanni Waaqayyoof haa ta&#8217;u. Waaqayyo kadhannaa qulqullicha kanaan nutti haa araaramu; sugni isaas nu waliin haa ta&#8217;u. Hang bara baraatti. Ameen!</p>
</div>