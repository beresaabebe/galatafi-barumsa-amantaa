<style type="text/css">
	div {
		box-shadow:  1px 1px 2px black, 0 0 10px #987a, 0 0 5px #456190;
		padding: 12px;
	}
</style>
<div>
	<p style="text-align:justify;">Eermiyaas jechuun &#8216;Waaqayyo ol nama qaba.&#8217; jechuudha.<br>Kan gadaamessa haadhaa isaa keessaa filatames jechuudha. Abbaan isaa luba Kelqiyaas jedhama. Mootichi bara sanaa Ikooniyaan jedhama. Nabukadanatsoor Faarsi dhufee mooticha hidhee uummata booji&#8217;ee yoo deemu, obboleessi isaa Naataan karaa irratti eegee, &#8220;Osoo ana moosistee Israa&#8217;eel siif akka bitaman nan taasisa,&#8221; jedheenii aangoo kadhate. Nabukadanatsooris, &#8220;Maqaa koo akka hin ganne,&#8221; jedhee warra boojii irraa hafetti Sedeqiyaas jedhee muude. Innis waggaa 8 erga mooticha isa muudeef gabbaree of jabeessee booda isaaf bitamuu dide. Kanaaf, mootichi jalqaba Mo&#8217;abaawotaan, itti aansees immoo loltootuma ofiitiin marsee isa cinqinaan Sedeqiyaas gara raajicha Eermiyaasitti, &#8220;Maaloo naaf kadhadhu,&#8221; jedhee ergaa itti erge. Raaja Eermiyaasis, &#8220;Uummata waliin booji&#8217;amta,&#8221; jedhee deebiseef. Kanaanis Sedeqiyaas, &#8220;Ati anaaf waan gaarii dubbattee hin beektu.&#8221; jedhee boolla keessati hidhe. Waaqayyo Qulqulluu Mikaa&#8217;eel ergee, Abemeelikirra bulee boolla keessaa isa baaseera (Erm. 38:7). Israa&#8217;elonni lolli itti hammaannaan mooticha keenya malaan baasuu qabna jedhanii akka inni du&#8217;ee fakkeessanii, “Waayi waayi” jedhanii reerra godhanii yoo bahan Nabukadanatsoor kana argee, &#8216;Maalinni?&#8221; jedhee yemmuu isaan gaafatu, &#8220;Mootii keenyatu du&#8217;ee awwaaluuf deemaa jirra” jedhaniin. Innis gaddee “Isa silaa anatu dhiqe gannazuu (kafanuun) qaba ture, mee amma dhungadheen gageessa reeffa isaa naaf fidaa!&#8221; jedhe. Yoo fidanii kafana hiikan namichi hin duune iji isaa ni arga ture. Kanaanis, Nabukadanatsoor Sedeqiyaasiin, &#8216;Osoon si amanuu maaf na ganta amma immoo eessa deemuuf ree?’ jedhee, qondaaltotaatti gara galee, &#8220;Nama kana irratti maal murteessitu” jedhee gaafate. Isaanis. &#8220;Du&#8217;atu isaaf ta’a haa du&#8217;u,&#8221; jedhaniin. Nabukadanatsoor immoo deebisee, &#8220;Lakki akkas qofti gahaa miti.&#8217; Jedhee ijoolle isaa 7’n ajjeesee, isa ija keessaa baasee Baabiloon geessee baaqelaa yoo hororu onneen isaa dhoote du&#8217;eera.<br>Eermiyaas duuka bu&#8217;oota Miidiyaam Abemeelikiifi Baarook jedhaman qaba. Isaanis yeroo waa&#8217;ee badiinsa lyyaruusaaleem dubbatu waan dhagahaniif, &#8220;Kana ijaan nu hin agarsisin!&#8221; jedhan. Yeroon yoo gahu Baarookiin awwaala moototaa eegsise; Abemelikiin immoo, &#8220;Baala qorichaa fidi” jedhe erge. Abemelik baalicha muree yoo mudaayi keessa godhee deebi&#8217;u karaarratti xinnoo aara galfachuuf muka tokko jala taa&#8217;e achumaan rafe. waggaa 66&#8217;f rafee sana booda hirriibaa dammaqeera. Inni garuu waggaa hanga kana rafuu isaa hin beekne ture. sirumaayyuu gaaddisni mukaa xinnoo waan jalaa siqeef, &#8220;Nan ture,&#8221; jedhee yoo ka&#8217;ee deemu karaan jalaa bade. Ergamaan Waaqayyoo tokko fakkeenya manguddootiin tabbarra yoo gadi deemu arge, &#8220;Maaloo Eermiyaasiin agarte?&#8221; jedhee gaafate. Jaarsichis, &#8220;Ati biyya keessa hin jirtumoo? Eermiyaas booji&#8217;amee gara Baabiloon erga deemee wagga 66 ta&#8217;eera.&#8221; jedheen. Yeroo kana Abemeeiik aaree, &#8220;Ati Jaarsa botontoradha osoon si arrabse anatti tola ooritiin (seerri) jaarsa kabaji jetti malee.&#8221; jedhe. Ergamichis wanta ta&#8217;e hunduma Abemeelikiif ni ibseef. Abemeelik yemmus, &#8220;Kunoo baalli ani kute yoom gogderee, bishaan ishees keessaa akka haaratti copha.&#8221; jennaan. ergamichi sun, &#8220;Akka badiinsa Iyyaruusaaleem hin agarreef Waaqayyo si jalaa dhokseera,&#8221; jedhee fuudhee deemee walitti Baarookiin argee morrmormatti walitti maraman, boodas kadhannaa yemmuu taasisan Israa’elootni boojiidhaa deebi&#8217;uuf waggaan 4 qofti akka isaan hafe hubatan. Kanas, ergaa barreessanii qoricha sanaafi xalayaa morma joobiraatti hidhanii gara Baabiloonitti erganiiru.<br>Eermiyaas namni du&#8217;ee yoo awwaala deemu gamoo jige jalatti reeffa sana boqochiisee osoo jiru joobirichi xalayaa sana buuseefi. Eermiyaasis waa&#8217;ee xalayichaa sana hubachuuf yemmuu nama du&#8217;e sana lukaan tuqutti, namni du&#8217;e sun ka’ee waa’ee xalayicha ergamee dhugaa bahee deebi&#8217;ee boqoteera. Ergaan xalayichaas, &#8220;Isin boojiidhaa deebi&#8217;uuf waggaan 4 qofa isin hafe warri ormoota /warra hin amanneen walfuutan hiikaa. seera keessanis cimsaa,&#8221; kan jedhu ture. Waggaa 4 booda fedha Waaqayyoon Eermiyaas Israa’eloota walitti qabee gara Iyyarusaalemitti deebi&#8217;eera. Yemmuus duuka bu’ootni Ermiyaas Abemeelikiifi Baarok isaan simachuuf bahan. Yemmus namoonni warra ormootaan walfuudhan Israa&#8217;eioota biraa hin hafnu jedhanii achitti horataniifi haadha manaa isaanii qabatanii. &#8220;Biyya keenyatti galuu eenyutu nu dhoowwa,&#8221; jedhanii waliin dhufanii turan. Abemelekiifi Baarookis kana yoo argan, &#8220;Maaliif akkas gootan? Ergaan keenyas akkas hin tune,&#8221; jennaan. &#8220;Haadha manaa keenya eenyutu fudhata? Biyya keenya eenyutu galuu nu dhorka? jedhanii dhufan.&#8221; jedheen. Warra gurguddoota filatanii warreen ormoota qabatanii dhufanim akka ari’an taasisan. Warri ari&#8217;aman kunis gara biyyaatti yemmuu deebi&#8217;an. &#8220;Kan dura nu tuffattanii deemtan amma maaf dhuftan.&#8221; jedhami warri biyyaa immoo deebisanii of irraa ari&#8217;an. Isaanis, Laga Yoordanos osoo hin ceehiin biyya godhatanii jiraatan. Maqaa biyyattiis, Samaariyaa’ jedhanii moggasan;<br>Samaariyaa jechuun Jaalannee jechuudha. Boojii booda Eerrmyaas mana qulqullummaa jige ijaarsisee meeshaa qulqullaa’oonis akka itti galu taasiseera. Innis ummata walitti qabee, &#8220;Egaa kana booda rakkinni akka kana duraa akka nu hin argane Waaqayyoon kadhachuutti haa jabaannu.&#8221; erga jedheenii booda waa’ee foonummaa yoo barsiisu, &#8220;Ilma Waaqaan arge nun jedhaa?” jedhanii dhagaan dhaananii ajjeesan. (Terefe. Em 11:54, Ibr. 11:37). Ayyaanni yaadannoo boqonnaa raajicha Ermiyaas Caamsa 05 dha. Galanni Waaqayyoof haa ta&#8217;u. Waaqayyo kadhannaa qulqullicha kanaan nutti haa araaramu; sugni isaas nu waliin haa ta’u. Hanga bara baraatti. Ameen!</p>

</div>