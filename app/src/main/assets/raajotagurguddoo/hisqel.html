<style type="text/css">
	div {
		box-shadow:  1px 1px 2px black, 0 0 10px #987a, 0 0 5px #456190;
		padding: 12px;
	}
</style>
<div>
	<p style="text-align:justify;">Hizqi&#8217;eel jechuun &#8220;Waaqayyo jabeenya ni kenna&#8221; jechuudha. Kan jiraate bara 1500 Dh.K.D. Qomoo Leewwii irraa dhalate. Abbaan isaa Buuz jedhama. Israa&#8217;eloonni booji&#8217;amanii Faarsii Baabiloon yemmu bu&#8217;anitti waggaa 30tti kennaan raaja dubbachu kennameef. Innis Israa&#8217;eloota booji&#8217;amaniif sagalee Waaqayyoo akka lallabu filatame (Hiz.2:14). Lubummaafi raagummaa tokko taasisee waggoota 20 barsiiseera. Innis dubbii raajii isaatiin haati keenya qulqulleetti dubroo Maariyaam gooftaa osoo hin dahiin dura, erga deesse boodas yeroo ulfaas durba ta&#8217;uu ishee kan raajii dubbate (Hiz.44). Erga boojiidhaa deebi&#8217;anii booda Israa&#8217;eloonni waaq-harkee harka isaaniitiin hojetanitti buluu qabnaan isaanitti dheekkame. Sababa kanaan itti hinaafanii dhagaadhaan isa reebanii, abiddaan gubanii ajeesaniiru.<br>Ayyaanni yaadannoo isaatis Ebla 05 dha. Galanni Waaqayyoof haa ta&#8217;u. Waaqayyo kadhannaa qulqullicha kanaan nutti haa araaramu; sugni isaas nu waliin haa ta&#8217;u. Hanga bara baraatti. Ameen!</p>
</div>