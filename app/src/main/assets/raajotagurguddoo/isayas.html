<style type="text/css">
	div {
		box-shadow:  1px 1px 2px black, 0 0 10px #987a, 0 0 5px #456190;
		padding: 12px;
	}
</style>
<div>
	<p style="text-align:justify;">Isaayyaas jechuun Waaqayyo nageenyadha jechuudha. Abbaan isaa Amoos jedhama. Raajii isaas dubbachaa kan ture bara mootota Akaazi fi Hizqiyaas 740-688ti Dh.K.D. Mootiin bara sana ture Ooziyaan jedhama. Hangafti lubootaa Azaariyaas yemmuu mirga mootichaatiin taa&#8217;u, &#8220;Maal kan mirga mootiitiin taa&#8217;u?&#8221; jedhee gaafate. Isaayyaas kabaja mootii irra kabajni lubummaa akka caalu itti himaa waan tureef, mootichis xiiqiidhan mana qulqullummaa uluuf aangoo isaa malee ultuu qabatee seene. Yeroo kana mootichaa irratti lamxiin (dhukkubni gogaa) itti ba&#8217;e. Israa&#8217;elootni mooticha aangoo irraa busanii ilma isaa moosisan. Isaayyaas kana argee osoo hin dheekkamiin hafuu isaatiin isarrattis lamxiin bahee waggoota sadiifi ji&#8217;a jahaaf kennaa raajii dubbachuurraa dhoorkame. Bara Ooziyaan du’etti Waaqayyo isa fayyisuu yemmuu barbaadu, &#8220;Eenyuun ergu, enyuu anaaf ergama?&#8221; jedhee dubbate. Yeroo kana Isaayyaas, &#8220;Israa&#8217;el lamxii koos ni jibbu; kana malees kennaan raaja dubbachuus narraa fudhatameera malee ani nan ergama ture,&#8221; jedhe. Suraafeel keessaa tokko ajajamee samii ergamoota irraa abidda fiimii xinnoo fidee, &#8220;Lamxii kee balleessee, kennaan raaja dubbachu kees siif deebiseera. Cubbuun kee siif dhiifåmeera.&#8221; (Isa 6:6) jedhee hidhii isaa tuqeef.<br>Kana booda, Isaayyaas lamxiin irraa fayyee raaja dubbachuun tajaajileera. (Isa. 6:1). Du&#8217;a Ooziyaan booda, bara Iyyo&#8217;aataamiifi bara Hizqiyaasi nagana barsiisee ilmi Hizqiyaas Minaaseen yemmuu mootii ta&#8217;etti Israa’elonni mana qulqullummaa cufanii mana waaq-harkee bananii waaqharkeetti waan isaan buluu qabaniif raajichi Isaayyaas kanarraa deebi&#8217;aa jedhee isaanitti dheekkamnaan magaaziidhaan mummuranii isa ajjeesaniiru (2Mot 21:16, Ibr.11:37).<br>Ayyaanni yaadannoo boqonnaa isaas Fulbaana 06 kabajama. Galanni Waaqayyoof haa ta&#8217;u. Waaqayyo kadhannaa qulqullicha kanaan nutti haa araaramu; sugni isaas nu waliin haa ta&#8217;u. Hanga bara baraatti. Ameen!</p>
</div>