
<style type="text/css">
	div {
		box-shadow:  1px 1px 2px black, 0 0 10px #987a, 0 0 5px #456190;
		padding: 12px;
	}
</style>
<div>
	<p style="text-align: justify;">Addaamii fi Hewaan<br>Addaam, nama Waaqayyo yeroo jalqabaa uume abbaa jiraattota hundaadha.<br>• Addaam jechuun kan baay&#8217;ee folollee ta&#8217;ee kan hin dheeranne, kan hin gabaabbanneefi bifa qabeessa bareedaa jechuudha; kan biyyoorraa uumame jechuudhas.<br>• Hewaan jechuun immoo haadha jiraattota hundaa jechuudha.<br>(Uum.3:20) Waaqayyo guyyaa Jimaataa, &#8220;&#8216;koottaa akka bifaafi fakkeenya keenyaatti nama ni uumna&#8217; jedhe.&#8221; (Uuma. 1 :26). Kunis dubbii jalqabaa Iccitii Sillaasee nu hubachiisudha.<br>• &#8220;koottaa …&#8221; kan jedhu sadummaa Sillaasee yoo<br>• &#8220;… jedhe.&#8221; kan jedhu immoo tokkummaa isaanii agarsiisa.<br>Waaqayyoo Addaamiin &#8220;nama uumna&#8221; jedhe.<br>Namni amalummaa foonii afuriifi amalummaa afuuraa tokko kan waan sadi of keessatti qabate irraa uumame. Waaqayyo sababa Addaamiin jaalatuuf erga uumama 21 uumeen booda isaan kaan irraa haala adda ta&#8217;een<br>• Harka isaan biyyoo lafaa irraa isa bobbocee uume (Uum. 2:7).<br>Akkuma abbaa gaariin dursee ijoollee isaatiif waan boru isaaniif barbaachisu qopheessuuf, Waaqayyos dursee wantoota bu&#8217;uura jireenyaa ta&#8217;an nyaataa-dhugaatii, bakka jireenyaafi uffata isaaf barbaachisu hundaa uumeef. Erga Addaamiin uumee Waaqayyo gooftaan<br>• &#8220;Namni kophaa isaa ta&#8217;uun gaarii miti kan isa gargaartu ni uumnaaf,&#8221; jedhe. (Uma. 2:18)<br>Addaam uumamee guyyaa saddeettaffaatti Hewaan immoo uumamte. Haalli uumama ishees Waaqayyo Addaamitti hirriba cimaa buusuudhaan, lafee cinaachaa isaa irraa fuudhee foon itti uffisee Hewaan nama waggaa 15 godhee uume. Maqaa ishees &#8216;Hewaan&#8217; jedhe; hiikaan isaas &#8216;haadha jiraattota hundaa&#8217; Addaamis yeroo hirribaa dammaaqu dubartii of cinaatti arge. Kanaan boodas, &#8220;Lafeen ishee lafee koo keessaa foon ishees foon koo irraa fudhatame, isheen kun nama irraa waan argameef &#8216;dubartii&#8217; haa jedhamtu.<br>• Kanaafis, dhiirri abbaa isaafi haadha isaa ni dhiisa, haadha manaa isaattis ni maxxana, isaan foon tokko ni ta&#8217;u,&#8221; akkuma jedhame (Uuma.2:21-24).<br>• Addaam uumamee guyyaa 40 tti<br>• Hewaan uumamtee guyyaa 80 tti gara Jannata Edenitti galan.<br>Kanaafis, dubartiin durbaa deesse gaafa guyyaa 80fi dhiirri immoo deesse gaafa guyyaa 40tti mana kiristaanatti ni cuuphamu /kiristaanummaa fudhatu (Kuf.4:8).<br>Waaqayyoo, &#8220;Ija firii Jannataa Eden keessaa kan &#8216;tolaafi hamaa&#8217; nama beeksiftu tokko hin nyaatiinaa&#8221; jedhee Addaamiifi Hewaaniin abboomee ture (Uum.2:17).<br>Kanas maaliif ajaje yoo jenne, Waaqayyo uumaa isaanii ta&#8217;uu; isaanis uumamtoota ta&#8217;uu isaanii akka beekaniif seera gidduu isaanii dhaabuu isaati. Akkasumas, asuma irraa soomni (laguu) namootaaf barbaachisaa ta&#8217;uu isaa ibsuu barbaadeti. Haa ta&#8217;u malee, namni abboommii Waaqayyoo ni cabse. Bofni haxxee waan turteef firicha akka nyaataniif Hewaaniin gorsa dogongorsiisaa gorsite.<br>Hewaanis abbaa mana ishee firii mukichaa nyaachifte. Yeroo sana Addaamiifi Hewaan qullaa ta&#8217;uu isaanii arganii saalfatanii mukkeen Jannataa keessa dhokatan; baala mukkeenitiinis of dhoksan (Uuma.3:1-7).<br>Waaqayyo hunda isaaniis balleessaa isaani ni gaafate. Hunduu sababa dhiyeessatani; Waaqayyos hunda isaanii ni adabe.<br>• Bofaan, &#8220;Umurii kee guutuu lafarra ni loota; biyyees ni nyaatta. Sanyii keefi sanyii ishee gidduuttis diinummaa taasisa, innis mataa kee ni rurukuta; atis koronyoo/gulubii isaa ni hiddita,&#8221; jedheen (Uum.3: 14-15).<br>• Hewaaniin immoo, &#8220;Yeroo ciniinsuu kee dhiphina kee nan baay&#8217;isa. Ciniinsuudhaan ni deessa. Erga deessee boodas fedhiin kee gara abbaa manaa kee ta&#8217;a; innis si bita. Firii ija sanaa akkuma dhangalaaste, dhiigni kee ji&#8217;a ji&#8217;aan ni dhangala&#8217;a,&#8221; jedheen.<br>• Addaamiin immoo, &#8220;Dafqa keetiin qotii dadhabii nyaadhu,&#8221; jedheen. Jannata Eden keessaayis baasee ni ari&#8217;e.<br>Addaamiifi Hewaaniis kadhanna cimaadhaan booda garaan Waaqayyoo ni laafeef. Waaqayyos dhiifama akka godhuuf waadaa galeef.<br>Waaqayyo, &#8220;Ilmaan ilmaan keessanirraa dhaladhee isinin fayyisa,&#8217; jedheen. Gooftaanis waadaa isaa eegee waggaa 5500 booda nama ta&#8217;ee dhalate. Addaamii fi ijoollee isaa hunda dhiiga isaatiin fayyise. Jaalala ilma namaatiif qabus ni agarsiise. Dhala namaa hundas ni fayyise.<br>• Addaam lafa kana irra waggoota 930 erga jiraatee booda ni boqote (Uma 5:5).<br>Guyyaan yaadannoo Addaamii fi Hewaan Eebla 6 dha. Galanni Waaqayyoof haa ta&#8217;u; Waaqayyo kadhannaa qulqulloota kanaan nutti haa araaramu; sugni isaanis nu waliin haa ta&#8217;u. Hanga bara baraatti. Ameen!</p>
</div>