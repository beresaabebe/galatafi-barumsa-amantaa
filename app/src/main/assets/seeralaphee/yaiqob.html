<style type="text/css">
	div {
		box-shadow:  1px 1px 2px black, 0 0 10px #987a, 0 0 5px #456190;
		padding: 12px;
	}
</style>
<div>
	<p style="text-align:justify;">Yaa&#8217;iqoob jechuun koomee qabate jechuu yoo ta&#8217;u abbaan isaa Yisihaaq haati isaa immoo Ribqaadha. Obboleessa isaa irraa hangafumu fudhateera (Uum.25:29-34;27:1-45). Guyyaa obboleessa isaatin wal lolu baqatee fagaatee dhagaa takka boraafatee rafe. Halkan abjuun yaabbannoo/kortuu hundeen isaa lafa dhaabbatee fiixeen isaa immoo samii gahu yeroo ergamootni Waaqayyo irra deddeebi&#8217;an ni arge. Waaqayyoo immoo fiixee kortichaa irra dhaabatee ture. Waaqayyos, &#8220;Waaqni abbaa kee Yisihaaq kan Abrahaam ana Waaqayyodha. lafa ati irra ciifte kanas siif sanyii keef nan kenna. Sanyiin kees akka cirracha lafaa ni ta&#8217;a&#8221; jedhe waadaa galeef. Yaa&#8217;iqoob ganama obboroodhan ka&#8217;ee dhagicha mataa isaa jala kaa&#8217;atee fuudhee utubaa seenaa godhee ol qajeelchee dhaabee zaayita ejersaa irratti dhangalaase. Maqaa iddoo sanaas Beetel jedhee.<br>Beetel jechuun isaas mana Waaqayyoo jechuudha. Duraan garuu gandi sun Loozaa jedhamaa ture. (Uum. 28: 11-22)<br>Ka&#8217;ee gara Sooriyaa gara Laabaa deeme. Laabaan obboleessa haadha isaati. Yemmu Sooriyaa gahu Raaheel hoolota oofaa dhufte; fuudhe dhungate. Yeroo kana Raaheel dhaqxee abbaa isheetti himte. Laabaan Yaa&#8217;iqoobiin simate. Erga ji&#8217;a tokko isa bira turee booda firaa koo yoo taates akkamiin tola na tajaajilta, mindaan kee maalidha?&#8221; jedhee isa gaafate. Yaa&#8217;iqoobis, &#8220;Raaheliin natti heerumsiisi kanaaf immoo waggaa 7 siin tajaajila,&#8221; jedheen. Laabaanis, &#8220;Tole, nama biraaf hangan kennu siif yoon kenne naa wayya,&#8221; jedheeni. Waggaa 7 booda abbaan akkamittan osoo hangafti jirtuu quxusuu itti heerumsiisa jedhee Liyaa itti heerumsiise. Yaa&#8217;iqoob ganama ka&#8217;ee yoo ilaalu Raaheel miti. Sana boodas<br>wagga 7 tajaajilee Raaheel fuudheera. Yemmuu kanas obboleessi isaa Eesaawu isa simachuuf dhufeera. Walittis waldhaansoo qabatee ebbifamee maqaan isaas Yaa&#8217;iqoob irraa gara Israa&#8217;elitti jijiirameera (Uum.35:10).<br>Israa&#8217;eel jechuun Waaqayyo waliin waldhaansoo kan qabu jedhuudha (Uum 32:28). Yaa&#8217;iqoob ijoollee 13 argate. Kitaabni 12 jedhus bara sanatti waan dubartiin hin lakkaawamneef akkas jedha. Yaa&#8217;iqoob dubartii Diinaa jedhamtu kan Liyaa irraa dhalche ni qaba. kan lakkoofsa keessaa hafes isheedha.<br>Nama 6 Liyaarraa isaanis<br>• Roobel,<br>• Simoon,<br>• Leewii,<br>• Yihuudaa,<br>• Yisaakoor,<br>• Zaabloon.<br>Ijoollee 2 Raaheel irraa, isaanis<br>• Yooseef fi<br>• Biiniyaam,<br>Baalaa, gargaartuu Raaheel irraa immoo<br>• Daanii fi<br>• Niftaaleem dhalche.<br>Ijoollee lama immoo gargaartuu Liyaa Zalafuu irraa argateera; isaanis:<br>• Gaadi fi<br>• Aseeridhma<br>Dhuma irratti sababa Yooseefiin biyya Misirii dhaqee achitti boqate. Ilma isaan garuu &#8216;yeroo guyyaan boqonnaa koo gahu biyya kanatti na hin awwaaliin&#8217; jedhee biyya isaatti akka isa awwaalu akeekkachiiseera. Ijoollee Yooseef Miinaasee fi Efreemiin erga eebbiseefi booda waggaa 147 tti boqote. Yooseefis saraggallaan/gaanidhaan fuudhee bakka awwaala abboota isaa Kana&#8217;aanitti awwaalerraa (Uma. 48)<br>Galanni Waaqayyoof haa ta&#8217;u. Waaqayyo kadhannaa qulqullicha kanaan nutti haa<br>araaramu; sugni isaas nu waliin haa ta&#8217;u. Hanga bara baraatti. Ameen!</p>
</div>