<style type="text/css">
	div {
		box-shadow:  1px 1px 2px black, 0 0 10px #987a, 0 0 5px #456190;
		padding: 12px;
	}
</style>
<div>
	<p style="text-align:justify;">Yisihaaq ilma Abrahaam kan Saaraa irraa dhalateedha. Erga Abrahaamiif, &#8220;Sanyiin kee biyya lafaa kana ni guuta,&#8221; jedhamee waadaan galameefii waggaa 25 booda dhalli isaa kan abdii abbaa isaa galmaan gahuuf Yisihaaq ni dhalate. Abrahaamis ilma isaa hedduu jaalata ture. Yisihaaqis abbaa isaaf hanga akka aarsaatti dhiyaatutti ni ajajamaaf ture. Innis nama amantii ta&#8217;ee guddate. (Uum.22;26; Room.9:6-9; Gal.3:16;4:21-31, Ibr. 11:9-20)</p>
	<p style="text-align:justify;">Abbaan isaa Abrahaam gosa isaa irraa qofa akka fuusisu gargaaraa isaa kakachiisee waadaa galchisiise. Innis tole jedhee meeshaalee gaggaarii gaalota 10tti fe&#8217;ee gara Mesopotaamiyaa deeme. Innis karaa dheeraa deemee bishaan cinaa yoo taa&#8217;u Ribqaan dhufte, &#8220;Bishaan na Obaasi, gaala koos naaf obaasi!&#8221; jedheen. &#8220;Tole,&#8221; jettee obaaste. &#8220;Ati kan eenyuuti,&#8221; jedheen, &#8220;Kan ilma Naakoor ilma Baatu&#8217;eel,&#8221; jetteen. &#8220;Gara mana keessanii iddoon bultii gaalleen kiyyaaf jiraa?&#8221; Jedheen. &#8220;Eeyyee maaltu dhabame &#8221; jette. Innis qubatti qubeelaa gurratti lootii godhee gara mana warra isheetti erge. Obboleessi ishee Laaban faaya kaawwatte kana yemmuu argu gaafate. Waan ta&#8217;e hundaafi waa&#8217;ee namichaa itti himte. Innis dhufee fuudhee gara manaatti isa fide. Isaanis, &#8220;Nyaata nyaadhuu boqadhu.&#8221; jedhanin. Namtichis, &#8220;Wantan dhufeef osoo hin dubbatiin hin nyaadhu.&#8221; jedhen. Isaanis, &#8220;Tole dubbadhu&#8217; jedhaniin. &#8220;Abbaan Yisihaaq&#8221; Abrahaam dulloomeera; warra Sooriyaa keessaa malee warra Kana&#8217;aan keessaa ilma koo Yisihaaqiin haadha manaa hin fuusisiin jedhee na kakachiiseera. Miraa dulluma keessa argate qaba,&#8221; jedheen. Warri Ribqaas tole jedhaniif. Innis Ribqaa fudhatee gara Yisihaaq jirutti fideef. Yisihaaqis yeroo fagoom ishee argu ni gammade karaattis bahee ishee simate. Hedduus ishee jaalate. Yeroo sanatti Yisihaaq nama waggaa 40 ture (Uum.24).</p>
	<p style="text-align:justify;">Erga walfuudhanii yeroo dheeraadhaaf ijoollee hin arganne ture. Booda garuu  erga Yisihaaq Waaqa kadhatee lakkuu ulfoofte. Eesaawu fi Yaa&#8217;iqoob ni dhalatan. (Uma.25:21) Kan dura gadaamessaa bahe Eesaawu ture. Yaa&#8217;iqobis quxusuu jedhame (Uuma 25.26). Yaa&#8217;iqoob koomee Eesaawu qabatee dhalate. Ribqaan Yaa&#8217;iqoobiin baay&#8217;ee jaallatti ture. </p>
	<p style="text-align:justify;">Yisihaaq dulloome hanga ijji isaa arguu dadhabuutti geessee ture. Eesaawu adamoo adamsa. Yaa&#8217;iqoob immoo haadha isaa waliin oola. Guyyaa tokko Yisihaaq Eesaawun waamee &#8220;Mee adamoo deemii akkan jaaladhutti naa qopheessii na nyaachisi sin eebbisa har&#8217;i guyyaan eebba itti sii kennudha,&#8221; jedheen. Yeroo kana Ribqaan dhageessee waan turteef Yaa&#8217;iqoobitti himte. Eesaawu qaamni isaa rifeensan kan uwwifamedha. Abbaan isaa rifeensa isaa kana qaqqabuudhan Eesaawuufi Yaa&#8217;iqoob irraa adda baasa. Haati isaafi Yaa&#8217;iqoob osoo Eesaawu hin dhufin nyaata Yisihaaq barbaadu qopheessuun eebba Eesaawuuf qophaa’e akka Yaa&#8217;iqoobiif ta&#8217;u, gogaa re’ee isatti uwwisuun nyaata sana qabatee gara Yisihaaqitti dhiyaatee akka eebba argatu taasiste. </p>
	<p style="text-align:justify;">Yaa&#8217;iqoob erga eebba abbaa isaa fudhatee booda Eesaawun jalaa baqateera. Booda Eesawu yoo &#8216;dhufee Yisihaaqiin na eebbisi&#8217; jedhuun eebba isaa obboleessi akka jalaa fudhate itti hime. Ati garuu xiyyaa keetin jiraadhu obboleessa keetifis ajajami jedheen. Yaa&#8217;iqoob akka Eesaawu isa hin ajjeesneef jalaa badee gara Laabaa deemeera. Booda garuu gara isaanii yemmuu deebi&#8217;u Yisihaaq deebisee araarsee booda waggaa 180tti boqoteerraa (Uum.35:28-29). </p>
	<p style="text-align:justify;">Galanni Waaqayyoof haa ta&#8217;u. Waaqayyo kadhannaa qulqullicha kanaan nutti haa araaramu; sugni isaas nu waliin haa ta&#8217;u. Hanga bara baraatti. Ameen!</p>
</div>