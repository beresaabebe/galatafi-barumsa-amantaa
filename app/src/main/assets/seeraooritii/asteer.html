<style type="text/css">
	div {
		box-shadow:  1px 1px 2px black, 0 0 10px #987a, 0 0 5px #456190;
		padding: 12px;
	}
</style>
<div>
	<p style="text-align:justify;">Asteer jechuun biiftuu jechuudha. Obboleessa abbaa ishee, Mardokiyoos jedhamu waliin booji’amtee, gara Faars Baabiloon deemtee jirti. Mootichi ammoo, Arxeeksis kan jedhamufi biyyoota 127 irratti bulchaa kan tureedha. Innis sagantaa qopheessee, bulchitoota bulchiinsa isaa jala jiran hunduma walitti qabee. mootittii isaa bareedduudha; Asxiin jedhamti; akka ishee ilaalaniif, &#8220;koottu gara keenya&#8221; jedhee waamsise Isheenis. sagantaa biraa waan qabatteef, &#8216;hin dhufu&#8221; jettee hafte. Innis warra isa gorsaniin “kunoo mootittiin tun koottu jedhee waamnan. na salphtstee hafte; maal naaf wayya isin naaf murteessaa&#8221; jedhe. &#8220;Asii haa baatu&#8221; jedhaniin.<br>Waggaa tokko boodas. qondaaltonni isaa, kana booda “haadha warraa qabaachuu qabda&#8221; jedhaniin. &#8220;Bareeda akkaa Asxiin naaf fidaa„ jedheen. Isaanis durba 1000 filatanii kana keessaa dhibba tokko, dhibba tokko keessayis, shantama, shantama keessayis kudhan, kudhan keessayis sadii filatan. Dubra sadan kana keessaa Asteer takka turte. Qondaalli ol aanan mootichaa Haamaa jedhama. Mootichi &#8220;kan Haamaaf hin sagadne manni isaa ni gubata&#8221; jedhee labseefii wana tureef namni hundi ni sagaduuf ture. Mardokiyoos eessumni Asteer garuu, &#8220;Waaqayyof malee, namaaf maafan sagada&#8221; jedhee dide. Haamaanis, &#8220;mootichaan diina keen balleessaa naaf eeyyami&#8221; jedheen. Mootichis ni eyyameef. Yemmuu kana &#8220;warra Israa’eel balleessaa&#8221; jedhee chaappaa itti godhee biyya hundatti xalayaa erge. Mardookiyoos uffata gaddaa uffatee, dhaqee dhimma kana Asteentti hime. Isheenis Mardookiyoosin, &#8220;isinis kadhadhaa, anis nan kadha&#8221; jettee. Waaqatti booyaa turte. Guyyaa sadaffaatti. uffata mootiin uffattu uffattee gara mootichaa dhaqxe. Mootichis, dhufaatii isheetti gammadee, &#8220;haati warraa koo kan duraa anii yemmuun waamu dhufuu diddi, kun ammoo. na gaafachuu dhufti agartanii?&#8217; jedhe. Innis maaliif akka dhufte gaafannaan, “borun sitti hima” jettee dubbii bulchite.<br>Haamaan ammoo, manatti galee, &#8220;amma kan akka kootti mootichi jaalatu eenyu? maalan godha garuu, Mardokiyos qofatu na tuffata&#8221; jedhe. Iaanis &#8220;mootichi silaaa guutuu isaraa&#8217;eeloota balleessi jedhee siif eyyameera, Mardookiyoos ammoo, yoo isa fannifte maal si godha?&#8221; jedhaniin. Haamaan Mardookiyoos fannisuuf, wadaroofi muka guddaa Mardokiyoosin irratti fannisu qopheeffate.<br>Halkan sanatti mootichi hirriiba dhabee yemmuu galmee ilaalu. Oolmaa Mardookiyoos isaaf oole kan ibsu argate. Oolmaan isaas, firri warra niitii isaa kan duraa warra kophee hodhu turan. Kophee mootichaa summii itti godhanii fidanii, Mardokiyos garuu, shakkee, mootichaan &#8220;osoo hin qorsisin hin kaawwatin&#8221; jedheen. Mootichis namicha fideen, &#8220;dura kaawwadhu&#8221; yoo jedhu, dhoowee du’eera.<br>Kuni barreeffameefi ture. Kanaan, mootichi &#8220;Mardookiyoosii hanga yoonu maalan godhef, yoomuma naaf bariitee oolmaa isaa haala gaariin deebisa?” jechaa yaadaa bule. Haamaan ammoo, &#8220;yoomuma naa barite isa fannisa&#8221; jechaa bule. Yoo bari&#8217;u mootichi Haamaadhaan, &#8220;nama du&#8217;a nama oolchee maal kennuuf?&#8221; jedheen. Innis, sila ana jedhee, &#8220;saragallaarra teessisanii, gonfoo warqee itti godhanii. magaalaa yeroo sadi naanneessanii, kan mootichi jaalate akkana jechuudha&#8221; jedhe. Mootichis yemmuu kana, &#8216;waan tokko osoo keessaa hin hambisin isa jette kana Mardookiyoosiif raawwadhu&#8221; jedheen. Haamaan garmalee rifatee, fuulli isaas ni gutrraacha&#8217;e. Garuu, dubbii mootichaa waan taheef Mardookiyoos teessoo isaarra teessisee, akkuma jedhame ni raawwateef.<br>Asteeris, borumtaa sanan sitti hima akkuma jetteen, dubbii Haama kana mootichatti himte. &#8220;Maaliif mana masaratti heerumuun? kan mootitii heerumne, kan dhabe akka argatu, kan gadde ammoo, akka gammaduuf ture; anifi gosti koo Israa&#8217;eel warqeendhan gurguramnee, dhumuun keenya maalifi?&#8221; jetteen. &#8220;Eenyutu isin gurgure?&#8221; jennaan, &#8220;Haamadha&#8221; jetteen. Mootichis aaree gadi bahe. Kanaanis, muka Mardokiyoos irratti fannifamuuf qophaahe sana irratti, Haamaan fannifamee du&#8217;eera. Kana booda, heeyyamsiisanii Mardookiyoosfi Asteer Israa&#8217;eel haa babaldhatan, diinni keenya haa badan xalayaa jedhu barreessisanii biyyoota dura xalayaan akka du’aan itti rgamee sanatti ergamaan. Xalayaan isaanii kunis, dursee gahe. Israa’eelootnis mana Haamaa irraa namoota 75 diina isaanii booroo itti bahaniiru. Isheenis israa’eelootaaf sababa fayyina isaanii taatee, Waaqayyoo kadhachuutti cimtee nagaan Muddee 24 boqoteeti.<br>Galanni Waaqayyoof haa ta’u. Waaqayyoo kadhannaa qulqulleettii kanaan nutti haa araaramu. Sugni ishees nu waliin haa ta&#8217;u. Hanga bara baraatti. Ameen!</p>
</div>