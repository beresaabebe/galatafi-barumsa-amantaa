<style type="text/css">
	div {
		box-shadow:  1px 1px 2px black, 0 0 10px #987a, 0 0 5px #456190;
		padding: 12px;
	}
</style>
<div>
	<p style="text-align:justify;">Mooticha Aka&#8217;aab jedhamu tokkotu Israaa&#8217;eloota bulchaa ture. Waan hundumaa qaba. Haa ta&#8217;u malee, waan qabu kana hunda keessaa waan tokkotu itti mul&#8217;ate Qabeenya lafaa wayinii Naabutee jalaa fudhachuuf baay&#8217;ee gojoma&#8217;ee, &#8220;Dhaaba wayinii kana naaf kenni yookaan natti gurguri,&#8221; jedheen. Nubuteen immoo &#8220;Dhaala (hambaa) abboota koo kana siif dabarsee hin kennu, waan akkanaa Waaqayyo ana irraa haa fageessu,&#8221; jedhee dide. Kanaanis, mootichi muufatee midhaan nyaachuu bishaan dhuguus dide. Haati warraa mootichaa Eelzaabeel mootichi maal akka ta&#8217;e gaafatte, innis waan ta&#8217;e hundaa itti hime. Eelzaabeelis Aka&#8217;aabiin, &#8220;Kanaaf akkas gadditaa? Ati amma mootummaa Israa&#8217;elootaa bulchitaa? amma ka&#8217;ii midhaan boru ganamaan dhaqxee laficha fudhatta&#8221; jetteen.<br>Kanaanis Eelzaabeel xalayaa sobaa qopheeffattee, &#8220;Kunoo Naabuteen Waaqayyoofi mooticha arrabse,&#8221; jettee namoota sobaan irratti dhugaa bahanis qopheessite. Dhagaadhaan rukkutanii dhiiga Naabutee dhangalaasuun Naabutee sobaan ajjeesan. Du&#8217;a isaa yemmuu dhageessu mootittiin kaatetu mootichaan, “Amma Naabuteen du&#8217;eeraatii ka&#8217;ii dhaqi bilisaan lafa isaa dhaali&#8221; jetteen. Aka&#8217;aabis ka&#8217;ee gara dhaaba wayinichaa fudhachuuf dhaqe. Waaqayyo abbaan dhugaa iyyaafi gadadoo toloota isaa dhagahuufi ilaaluuf guyyaafi halkan kan hin jenne, yeroo hundaa gurri isaa kan gara iyya qulqullootaa ta&#8217;e, sagaleen isaa gara raajaa Eeliyaas dhufe! Sagaleen Waaqayyoo Eeliyaasiin akkas jedheen, &#8220;Ka&#8217;iitii gara mooticha Aka&#8217;aab dhaqi, inni wayinicha fudhachuuf achi jira; akkasis jedhiin, &#8220;ajeefteeti dhaalteetii akkuma saroonni dhiiga Naabutee lafaa arraaban dhiiga kees lafa irra ni arraabu jedhiin,&#8221; jedheen. Raaja Eeliyaasis ka&#8217;ee kanuma Aka&#8217;aabitti himu dhaqe. Raaja Eeliyaas waa&#8217;ee balleessaa isaa itti himnaan yeroodhaaf Aka&#8217;aab ni rifate; gaddee gadi jedhee adeeme. Waaqayyos rifachuu isaa argee garaa laafeef. Haa ta&#8217;u malee, waggaa sadii booda Sooriyaanotaan wal waraanuuf gama Iyyoosaafxii mootii Yihuudaatiin gaaffin dhiyaateef. Aka&#8217;aabis dubbii raajaa Miikiyaas &#8220;Lolaaf hin ba&#8217;iin ni moo&#8217;atamtu,&#8221; isa jedhu didee waraanaaf bahe. Waraana irrattis Sooriyaanotaan waraanamee ni du&#8217;e. Dhiigi isaas saragallaa keessatti gadi nam&#8217;e, saragallichas bishaan sagaagaltoonni itti dhiqataniin dhiqan. Akkuma Waaqayyo jedhetti dhiiga isaa sareen ni dhugde. Akkuma inni dhiiga nama qulqulluu gadi naqe sana, dhiiga mooticha Aka’aab sareen lafaa arraabde (1Mot. 22:38).<br>Eelzaabeel isheen gorsa badaa gorsitee sobaan Naabutee ajjeesiftee (2Mot.9:26). “Kunoo dhugaan Waaqayyo jiraataan akkas jedha, dhiiga Naabuteefi dhiiga ijoollee isaa dhugumaan kaleessa argeera, qonna Naabutee kana kessattan biyyee sitti deebisa jedha Waaqayyo&#8221; akkuma jedhamee barraa’e, isheenis raayyaa Iyyuutiin gamoo irraa gadi darbamtee duute. Yemmuu awwaaluuf ta&#8217;anittis, lukaafi barruu harkaa isheen alatti qaamni ishee ciccitee faca’eera hoo hin argamne. Akkuma raajicha Eeliyaasiin dubbatame, foon isheellee sarootni lafa Naabutee isa qulqulluu irratti nyaatan (2Mot. 9:37)<br>Galanni Waaqayyoof haa ta&#8217;u. Waaqayyo kadhannaa qulqullicha Kanaan nutti haa araaramu; sugni isaas nu waliin haa ta&#8217;u. Hanga bara baraatti; Ameen!</p>
</div>