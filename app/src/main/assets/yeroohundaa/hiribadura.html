<style type="text/css">
	div {
		box-shadow:  1px 1px 2px black, 0 0 10px #987a, 0 0 5px #456190;
		padding: 12px;
	}
</style>
<div>
			<h3 style="text-align:justify;">Faarsaa 142</h3>
<p style="text-align:justify;">Yaa Waaqayyoo kadhannaa koo naaf dhaga&#8217;i dhugumaan kadhannaa koo naaf dhaga&#8217;i tola keetinis naaf deebisi. Kan lubbuun jiraatu martinuu tolaa miti garbicha kee faana gara murtiitti hin seeniin diinni lubbuu koo godaansiseera. Lubbuu koos lafa irratti tafjaajjesseera; dursee akka nama du&#8217;ee dukkana keessa na jiraachiseera; Lubbuun koo na keessatti dhumte onneen koos na keessatti oollate. Bara isa duraaniin yaadadhee, hojii kee ta&#8217;ee hubadhe hojii harka kee ta&#8217;een ilaale harka koo gara keettan diriirse; Lubbuun koos akka gammoojjii dheebbotte waaqa koo atattamaan naaf dhaga&#8217;i; Lubbuun koo na keessatti dheebottee duula kee naraa hin deebisin.</p>
<p style="text-align:justify;">Akka warra gara boollaatti gadi bu&#8217;ani akkan hin taae siin amaneerahoo. bariidhaan araara kee na dhageessisi; Waaqa koo Lubbuu koo gara keetti ol kaaseera daandiin irra deemu nu hubachiisi. Yaa Waaqa koo gara keettan iyyadha diinoota koo harkaa na baasi. Ati waaqa kootii fedha kee akkan raawwadhu na barsiisi. Afuuri kee qulqulluun lafa tolaa irra na gaggeessu.</p>
<p style="text-align:justify;">Waaqa koo maqaa keef jedhii jiraataa naa taasisi; tola keetiinis lubbuu koo gidiraa jalaa baasi dheekkamsa keetiin diinoota koo barbadeessi ani garbicha keetihoo. Lubbuu koo kan dhiphisan mara balleessi</p>
<h5 style="text-align:justify;">Abbaa Ilma Afuura qulqulluuf galanni haa ta&#8217;u Ameen!</h5>
<p style="text-align:justify;">Hallee luya galanni Waaqayyoof hallee luyaa yeroo, yerootti galanni waaqa keenyaaf haa ta&#8217;u. Kunoo guyyaan darbee halkaan bakka bu&#8217;ee kanaaf yaa qulqullicha waaqa sain galateffadha, sin kadhadha halkan dura koo jirtu kana soda malee akkan dabarsu na eegi.</p>
<p style="text-align:justify;">Ati Waaqayyoodha kan ani hin arhine mare diinoota kootii ni beekta dadhabbiin foon kootiis sii waaqa koo duratti beekamaadha. Kanaaf gaaddisa koochoo keetiin araara keen akka na golbobdu lubbuu koo galfataan sittin kennadha; Du&#8217;uuf akkan hin ciisne ija laphee koo sagalee waaqummaa keetiin naaf ibsi hirriba cubbuu keessaa na dammaqsi galataaf na qopheessi ati nama kan jaallatu arjaadhahoo. Yeroo mara qulqulleettii durbee kan taate hadha Gooftaa Kootii kan taate durbee Maariyaam akkan lubbuu koo amantiitti cimsuuf kadhannaa kee gara ilma keetiitti naaf dhiyeessi.</p>
<p style="text-align:justify;">Yaa Waaqayyoo gooftaa hojii hammeenyaa guyyaadhaan darbatamuu halkaniinis darbatamu irraa na ittisi. Yaa Gooftaa koo guyyaa kanatti yaadaan dubbachuun raawwiidhaan (hojiidhaan), ifaanis ta&#8217;e dukkanaan badiin dalage mara naaf dhiisi. Araara keetiinis cubbuu koo mara naaf barbadeessi. Qulqulluu maqaa keef jedhii hirriba jireenya qabu naaf kenni; waan hamaa iiraa kan na eegu ergamaa nagaa naaf ergi; kennaaf araara kee naaf baay&#8217;isi; Ilmaa kee isa tokkicha Gooftaa keenyaa qoricha keenya Iyyesuus Kiristoosiif fayyisaa kan ta&#8217;ee afuura qulqulluuf yeroo mara galata dhiyeessa bara baraan Ameen!</p>

</div>