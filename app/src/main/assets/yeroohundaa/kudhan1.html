<style type="text/css">
	div {
		box-shadow:  1px 1px 2px black, 0 0 10px #987a, 0 0 5px #456190;
		padding: 12px;
	}
</style>
<div>
	<h3 style="text-align:justify;">Faaruu 140</h3>
	<p style="text-align:justify;">Yaa Waaqa koo iyyan gara keetti iyye naaf dhaga&#8217;i gara keetti yeroon iyyu sagalee kadhannaa koo naaf dhaga&#8217;i. Kadhannaan koo dura keetti akka aarsaa ixaanaa naaf simadhu. Harka kaasuun koo akka aarsaa galgalaa naaf haa ta&#8217;u Waaqa koo afaan kootiif waardiyyaa kaa&#8217;i balbaloota hidhii koo eegi.</p>
	<p style="text-align:justify;">Onnee koo gara waan hammeenyaatti hin deebisin namoota hammeenya godhanii wajjin cubbuudhaaf sababa akkan hin uumne; filatamtoota isaanii wajjin akkan hin gurmoofne tolaan namni qulqulluun araaraan na ifatu, na dheekkamu dibata cubbamootaa mataa kootti akkan hin dibanne kadhannaan koo sichi ammenyaa isaanii irratti gurguddoonni isaanii cina dhagaatti kufani mi&#8217;ooftuu dhawoo sagalee koo dhaga&#8217;u lafa irrattis akka hiddii dhohee.</p>
	<p style="text-align:justify;">Akkasuma lafeewwan keenya si&#8217;ol keessatti bittinaa&#8217;ani yaa Gooftaa ijoonni koo gara keeti sittan amanee Lubbuu koo hn baasini kiyyoo kan naaf qopheessan namoota hamaa hojjetan gufuu isaanii irraa na eegi. Hangan qofa koo darbutti cubbamoonni kiyyoo isaanii keessatti haa kufanni.</p>
	<h5 style="text-align:justify;">Abbaa, Ilmaa, Afuura qulqulluuf galanni haa ta&#8217;u Ameen!</h5>
	<p style="text-align:justify;">Hallee luyaa galanni Waaqayyoof hallee luyaa yeroo yerotti galanni Amanu&#8217;eel Waaqa keenyaaf haa ta&#8217;u.</p>
	<p style="text-align:justify;">Maaloo yaa Gooftaa koo yeroon si waamuu na dhaga&#8217;i sagalee kadhannaa koos dhaga&#8217;i akka mucicha isa bade turee gaabbuudhaan &#8220;yaa Gooftaa samii irratttis dura keetti yakkeera&#8221; jedha (Luq. 15:18) Dhugumatti nama kan jaallatu yaa Gooftaa dura keetti na simadhu kadhannaa koos akka namicha isa qaraxa sassaabuu sana gaabbiidhaan dhiifama naaf kenni; Gooftaa koo jedheen si kadhe. Ani cubbamaadha sibira garuu dhiifamaaf araara hedduutu jira.</p>
	<p style="text-align:justify;">Yaa Gooftaa koo akka dubartitti ejjituu sana dhiphinaan hin boo&#8217;u yookaanis gara keetti hin iyyu walumaagala badiin koo hedduu waan ta&#8217;eef araarri kee ana garbicha (garbittii) kee irratti haa baay&#8217;atu.</p>
	<p style="text-align:justify;">Gooftaa koo Iyyesuus Kiristoos qoricha koof Waaqa koo akka baay&#8217;ina arjummaa keeetti kadhannaa koo naaf dhag&#8217;i ani kanneen sa&#8217;a 11<sup>ffaa</sup> irraatti gatii dadhabbii isaanii fudhatanii anis akkuma isaaniitti guyyaa guutuu hojii hikee cubbuu irratti eegan hirmaachaa oolee booda dhiyamana keetti warreen seenaniif ati qoricha isaanii waan taatef harka koo diriirseen gara kee gara fayyisaa koottin iyyaa siin si yakkeera kadhannaa koo naaf dhaga&#8217;i; bara jireenya koo mara qabeenya koogochaa cubbuu irran oolche kanaaf mucaa kee jedhamee waamamuun naaf hin ta&#8217;u; Haa ta&#8217;u malee arjummaan keetiin gara keetti akka dhiyeessituuf nan ifaajaa yeroo gidiraa koo. Gooftaa koo Iyyesuus Kiristoos kadhannaa koo naaf dhaga&#8217;i; akka balleessaa kootti nan gatin sababii hojii koo isa xuraa&#8217;a nan tuffatini Waaqa arjaa waan taateef daandii koo naaf qajeelchi baay&#8217;ina arjummaa keen na fayyisi.</p>
	<p style="text-align:justify;">Qulqulloota kan taatan waaregamtooni waa&#8217;ee Kiristoosiif jettanii dhiiga keessan Waaqayyoon ofirraa haqsiistanii wareegamummaa samii isa qulqulluu dhugaatti kan fudhattan isinis hadha waaqa durbee Maariyaamii Raajoota duuka bu&#8217;oota qulqullootaaf amantootaa wajjin lubbuu koo akka inni fayyisuuf dheekkamsaaf gochaa cubbuu mara irraa Waaqayyoo arjummaa isaatiin akka inni naaf eeguu naaf kadhaa.</p>
	<p style="text-align:justify;">Araara qabeessa kan taate waaqa koo ati guyyaa kana dabarsitee hanga galgalaatti galataaf waan na geesseef ifa kana argudhaaf waan na raawwachiisteef siin galateeffadha. Aammas galata koo kana naaf simadhu hamaa kan ta&#8217;e hojii seexanaa irraa naa eegi; kiyyoo dinni narratti diriirse cabsiitii sa&#8217;aatii galgalaa kana halkan dhufaa jiru kana wajjin wal simsiistee dadhabbii, rakkoof dhukkubbii tokko malee dammaqaa nagaadhaan akkan dabarsuuf kadhataaf galataaf yeroo mara na qopheessi siifis galataaf kabaja uggumiin dhugua hanga bara baraatti siif ni ta&#8217;u. Ameen!</p>
</div>